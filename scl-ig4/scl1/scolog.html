<!DOCTYPE html>

<head>
   <meta charset="utf-8" />

<link rel="stylesheet" type="text/css" href="scl1.css">
</head>
<body>

   <h2>Eachtra air An Scolóig agus air an nGruagach Ruadh. 
    </h2>

<div class="row">
  <div class="column" >
 <img src="farmer2.jpg">
<p>

A bh-fad sul ar smuain na Lochlonnaighe air theacht go
h-Eirinn, ná beoir do dheanamh de scoth an fhraoich, do
chomhnuigh i m-Beuladáchab, i n-deisceart Eireann Sgológ
bhí saidhbhir go leór, mar budh fear tionnsgantach,
coimheadach é ag a raibh cuid mhaith maoine. Ní raibh de
mhuirighin air acht aon mhac amháin, agus is cóir do radh
gur mhór é a chion air. Acht is anamh bhidheann mac gasda ag
athair coigilteach, agus b'é sin dála na Sgolóige. 
</p>
<p>
Thárla do'n sean-duine, air chaitheamh a aimsire dhó, go
díthchiollach, saothrach, go bh-fuair sé bás air nós
daoineadh an t-saoghail. An tráth do bhí sé curtha anns an
uaigh agus seilbh ag an bh-fear óg air rachmus a athar is
beag do shaoil an t-ógánach uaibhreach so go d-tiocfadh leis
choídhche an t-ór agus an t-airgiod go léir do scapadh, agus
budh lughaide do mhachtnaidh sé air a inmhe do mheudughadh.
Thathuigh sé aontaighe agus cóimhthionóil agus chaith sé a
chuid airgid go fial.  
</p>
<p>
Air an ngrás so bhuain sé beagán bliadhan fá réim as. Acht a
n-diaigh treimhse áirighthe fuair an Sgológ é féin ag dul i
m-bochtaineacht. Do chuartuigh sé gach cúainne agus poll
'nar dhóigh leis gur bh'fheidir d'á athair airgiod do chur i
bh-folach agus bhí sé d'ádh air go bh-fuair fáisgthe fá
dhíon an tighe sparán lán d'ór, acht budh gheárr do
réidhtigh so a cheisdionna, oir i n-ionnad iompódh ó n-a
dhroich-bheusaibh agus a leas do dheunamh, is amhla
thionnsgain sé arís air ól agus air imirt no gur chaill sé a
thighearnas, a chlú, agus a mheas. 
</p>
<p>
Dob' éigin dó a thalamh do chur i ngeall agus ní raibh gleus
a fhiacha dhíol aige. Acht dá mhéid an míofhortún do
thaobhaigh é níor budh mhóide í a chiall, mar lean sé luchd
fiadhuigh agus gach cleachd dithcéillighe do ghnáthaigh se ó
n-a óige.
</p>
<p>
Lá dá raibh sé ag teacht abhaile go tuirseach, theagmhaigh
leis anns an m-bealach, i bh-fogus a thighe féin, fear
aosda, budh cosmhuil le bheith 'n-a leath-amadán, 'n-a
shuidhe go seasgair leath-as-t-siar de chloidhe mór aitinn.
Do chuireadar caint air a chéile.  Dubhairt an duine so, ag
tabhairt teisde air féin, gur b'é an t-ainm bhí air, an
Gruagach Ruadh, agus go raibh de chinneamhuin cruaidh air ó
rugadh é bheith tugtha thar meádhon do dislighibh d'imirt,
gidh nach m-bidheadh aige go ró mhinic d'á bhárr acht
cailleamhuin agus anacair. 
</p>
<p>
D'fhiafruigh de'n Sgológ an imreochadh sé cluiche leis.
D'fhreagair seisean go n-deunfadh, acht nach raibh púin
airgid aige.  Dubhairt an Gruagach Ruadh leis:—
</p>
<p>
“Is sé an teagasg do bhéarfainn-se féin duit, Stad ded'
chuid óil go fial; Ná caith d'airgiod go baothuaibhreach,
Agus air meisge ná bí gan chiall.  Mar gur mór do bh-feárra
dhuit raol do chaitheamh led' bheul i m-biadh 'ná coróin do
scapadh air aonach agus gan agat acht an déirc 'n-a
dhiaigh.”
</p>
<p>

Shoir cé tá'n oidhche air díbirt le gréin, An tan eirghean
go líonmhar a soillse 's a réim.  Cá d-téidheann sí chum
suighte? Cá m-bídhean sí a' triall?  Nach dh-teidhean sí fá
dhraoidheacht annsa toinn úd leath- as-t-siar?
</p>
<p>
“Is maith an comhairle í,” ar an Sgológ, “dá bh-feudfainn a
réir do dheunamh.” Budh duine macrasach, sgigeamhuil an
Gruagach, bhí eolgach air chleasaibh agus slightheibh draoi-
dheachda air a raibh an Sgológ i n-ainbhfios.  Níor staon sé
riamh gan an tubaiste sin do chur i ngniomh an uair do
gheobhadh sé faill air, act ní fheadar an Sgológ é bheith
cal- aoiseach.  Thóg an Gruagach dislighe as a phóca, agus
do chromadar air imirt. Dob' iad na coinghill bhí eatorra,
an Gruagach Ruadh do chur ceud punt i n-aghaidh coróine
na Sgolóige acht budh gheárr do lean leó gur bhuadhaigh
an Sgológ, agus fuair sé gan mhoill an mhéid do
gheallaigh dó. Thriall an Sgológ d'á thigh, go
meadharach, meanmnach, lán de bhrígh. As sin amach bhí
sé ag faghail céille, agus ag coimhlionadh gach margadh
d'á righne sé.
</p>
<p>

Fá cheann áireamh seachdmhuin cia bhuail- feadh i d-treo na
Scolóige an dara h-uair acht an Gruagach Ruadh. Tar éis
comhraidh tamuill dóibh thug an Gruagach cuireadh dhó chum
cluiche d' imirt. “Cread eileochadh tu,” ar an Sgológ, “ma
cuirthear an cluiche oramsa, óir is cóir go d-tuigfimís bun
agus fáth ár ngnó air d-tus.“ “Ní air air- giod
imireochamuid anois,” ar an Gruagach, “acht cuirfimíd air
cáirde na cóimhceangail go bh-feicfidhmid cia 'ca againn an
fear is feárr.” “Tá go maith,” ar an Sgológ. Is aireach
d'imir gach duine díobh a bheart, go dian, dithchiollac, gur
tháinic leis an Sgológ buadh d'faghail fá dheire. “Budh
h-olc an mhaise sin agamsa,” ar an Gruagach, “agus is dóigh
liom go n-deárnais feall orm, acht bidheadh agat;
deimhnighim duit go g-cúiteo- chaidh mé an cumaoine fós
leat. Innis dam créad iad na geasa is toil leat do chur
orm.” “Ceangalaim ort mar throm-ualach,” ar an Sgológ, “an
bhean is breaghtha anns an domhan do bheith agat fám' chóir
ag mo thigh féin caoicidhios ó 'n lá márach go b-pósfadh mé
í.” “Is cruaidh an bhreith í,” ar an Gruagach, “agus d'á
dhruim sin táim i g-cumhgach anmhór. Acht tá muinighin
láidir agam go bh-feudfaidh me thu shásadh.”
</p>
<p>
Budh áthasach bhí an Sgológ, agus chuir sé an aimsir de go
sultmhar go nuige maidin an lae chinnte. Air eirighe na
gréine tháinic a sheirbhíseach chum doruis a sheomra, agus
dubh- airt go raibh beanuasal budh dearamhach le inghean
righ i n-deilbh agus i g-cruth ag feith- eamh leis anns an
h-alla, agus nách bh- feacaidh sí a macsamhuil riamh i
m-breadhachd.  Budh thapaidh bhí an Sgológ in a fochair.
Bhí eagla air d-tús ag an mnaoiuasal roimhe, acht labhair sé
leithi go ceannsa, cneasda, agus do b'fhear áluinn cumasach
é féin. D' innis sí dhó mar cuireadh d'fhiachaíbh uirre, d'á
h-aimhdheoin, a h-athair agus a mathair d'fhágbhail agus
teacht a triall air sin. Pósadh iad agus chaitheadar a
saoghal go seunmhar gan buaidhirt ná mairg air feadh
bliadhna. Timchioll an ama sin ghlac an Sgológ dúil iarrachd
eile bhuaint as an nGruagach Ruadh. “Is sí mo
bharamhuil-se,” ar a bhean, “go bh-fuil fuadar an donuis fút
má bhidhean aon chomhluadar agat go brath arís leis an
nGruagach Ruadh.” Acht ní raibh maitheas di bheith ag a
comhairliughadh air a leas.
</p>
<p>

Do ghluais sé air tráthnóna aoibhinn go ráinic sé an áit
anns an ngleann mar budh ghnathach leis an nGruagach suighe,
ag súil le é fheicsin. Níor mealladh é in a dhóthchas, mar
budh tapadh do chonnairc sé an Gruagach agus é ag deunamh
súgradh dhó féin. Ó 'n aithne bhi aca air a chéile reimhré
budh chara- dach, muinteardha, chuir an Gruagach fáilte
roimh an Sgolóig, agus d'fhiafruigh cionnus thárla dhó ó 'n
uair deighionach chasadh air é.  D'aithris an Sgológ do,
focal air fhocal, do réir mar do bhí. Ag trácht dóibh air
ghluai- seacht an t-saoghail, d' admhuigh an Grua- gach nach
raibh aon leigheas aige air a chlaon- taibh féin; “agus,” ar
sé, “táim fonnmhar le cluiche imirt air na tearmaidhibh
céadna bhí eadrainn fá dheighionaigh, ma's áil leat.” Níor
theasduigh mórán thathant o'n Sgológ agus thosuigheadar air
imirt an treas uair, air son go m-beidheadh cead ag gach
n-aon díobh gídh b'é breith budh mhaith leis do chur mar
dhual-

</p>
<p>


gus air a chomhlach. Deir an sean-fhocal, “Ní i g-comhnuidhe
bhidhean Dómhnal Buidhe d'á phósadh,” agus d'fhéadfaidhe an
cleas céadna do radh, i g-cosamhlachd, d-taobh rath na Sgol-
óige agus a chaidreamh leis an nGruagach Ruadh. Dá
gheurchúisighe shaoil an Sgológ é féin do bheith 'n-a
slighthe, budh cliste go mór an Gruagach. Tar éis a bh-fad
d'aimsir do chaitheamh ag imirt a n-aghaidh a chéle, fuair
an Gruagach Ruadh an lámhuachdair. Le crith- eagla agus
buaidhreadh croídhe do ghread an Sgológ a bhosa agus do
thuit sé i bh-fanntais.
</p>
<p>

Le bheith air leanmhain.
</p>
<p>
PÁDRUIG Ó BRIAIN.
</p>
<p>
<h3>VOCABULARY</h3>

<p>PADRUIG O'BRIAIN</p>


  </div>
  <div class="column" >
  <p><a href="eachtra-sclg1.pdf">Leagan san Irisleabhar</a></p>
   <p><img src="home.png"  style="float: left;margin-top:0;height: 20px;width: 20px">
  <a  href="../../index.html">Baile</a><p>
    <h3>Nótaí agus Focalstór</h3>
    <p>
Vocabulary<br>
<br>
<strong>beart</strong> s.m., an action, a deed, a trick, also a load in the
shape of a bundle. Budh h-olc an bheart do righne sé ort, it
was a bad act (or turn) he did towards you.  Bhí beart
luachra aige air a dhruim, he had a bundle of litter on his
back.<br>
<strong>tionnsgantach</strong> -taighe adj., industrious, ingenious,
diligent.<br>
<strong>muiríghin</strong> s.f., a burden, a charge, a family. In some parts
of the country this word is pronounced Muirigheal, and in
other places Muirighear.<br>
<strong>coigilt</strong> -te, s.f. sparing, saving; Coigealtach, adj.<br>
<strong>rachmus</strong> s.m., abundance; though this word is in com- mon
use amongst the people I cannot find it in any dictionary.<br> 
<strong>uaibhreach</strong> -righe, adj. proud, haughty, vainglorious.<br>
<strong>inmhe</strong> s.f., an estate or patrimony, also land.<br> 
<strong>tormán</strong>s. m., noise, sound, rushing sound.<br> 
<strong>earaid</strong> s.f., displeased, beidh mo cháirde uile i n-earaid
liom, all my friends will be displeased with me.<br> 
<strong>meádhon</strong> s.m., middle or centre, also means; meádhon laoi,
mid-day, meádhon óichce, mid-night; leis an meádhon so do
righneas é, by this means I did it; thar meádhon, to excess.<br> 
<strong>dísle</strong> gen, id. pl., -lighe, s.f., a die, dice.<br> 
<strong>calaois</strong> s.f., tricks, or deceit in playing games; is
calaoiseach an duine é, he is an unjust person.<br> 
<strong>treó</strong> s.m., way, place or direction. Cia bhuailfeadh i
d-treó, who should happen to come in the way.
<br> 
<strong>maise</strong> s.f. grace, adorning elegance, beauty, comeliness;
budh h-olc an mhaise sin agamsa, it was a bad effort on my
part; budh mhaith an mhaise sin duitse, it was a good effort
ar attempt on your part; budh mhór an mhaise dhi an oiread
sin oibre do dheunamh, it was a great exertion on her part
to perform so much work.  This idiomatic phrase is very much
used throughout Munster and Connaught as well.<br> 
<strong>tathant</strong> pl., tathanta, tathantaighe, s.m., inducing,
pressing. Níor theasduigh morán tathant ó'n Sgolóig, the
Sgolog did not require much pressing (a very peculiar
idiom). The word tathant is very much used through West Cork
and Kerry.s
<br> 
<strong>geasa</strong> s.m., conditions which the person on whom they were
enjoined was bound inevitable to fulfil; a nice kind of
Druidish sorcery explained at large by Keating.<br> 
<strong>d'á dhruim sin</strong> on that account; muc do fuair bás de dhruim a choillte, a pig that died as
       a consequence of an operation.
       <br> 
<strong> do thaobhaigh é </strong> that took part, favoured or leant towards him<br> 
<strong>caidreamh</strong>s.m., dealings, companionship, aquaintance,
fellowship.<br> 
<strong>cleas</strong> s.m., turn, trick, exploit. Dob'é an cleas céadna
againne é, it was the very same fact or circumstance with
us; do thuit an cleas ceadna amach eadrainne, the same thing
happened amongst us. Raol, the term used for sixpence in
Munster.<br> 
<strong>fuadar</strong> s.m. haste, motion, intention. There is a local
proverb in West Cork which says - "Tá droch- fhuadar fút mar
bhí fá chapaillín Dhómhnaill," you are intent on going the
wrong way, like Daniel's horse.<br> 
<strong>dearamhach</strong> adj., similar; budh dearamhach le chéile iad, they
bore a resemblance. It also means handsome, comely
- Is fear dearamhach é, he is a handsome man. Dearamh,
appearance, similarity, probability; tá dearamh air mar
sgeul, it is a probable story.<br> 
<strong>rábach</strong> adj., manly, generous; duine rábach, a manly
generous person.<br> 
<strong>púin</strong> much. This word is known to nearly every Irish speaker
in the southern half of Ireland, but is not given in any
dictionary, though it is to be found in manuscripts, ní
raibh púin airgid aige, he had not much money.
<br> 

  
  </div>
</div>

</body>
</html>
