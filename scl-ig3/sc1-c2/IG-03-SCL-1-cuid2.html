<!DOCTYPE html>
<html lang="ga">
<head>


<link rel="stylesheet" type="text/css" href="scl1.css">
</head>
<body>

   <h2>Sgeul Sheáin Mic Bradáin  </h2>

<div class="row">
  <div class="column" >
 <img src="fathach3.jpg" alt="pictiúr">
   


<h4>Cuid 2</h4>
<p>
Ann sin do sgread an fáthach go g-cloisfeá
seacht míle air gach taobh é, ag iarruidh
agus ag athchuinge cara (caradais) agus
coimirce.  Dheimnigh se go d-tiubhradh sé
saidhbris mórluacha agus seodtaisge dhó,
an oiread agus d'fheudfadh congbhail le n-a
shaoghal é agus a chaisleán air a sheilbh
freisin.</p> 
<p>
Leis an meud sin do gheall sé, dar brígh na n-dúl, 
go d-tiubhradh sé a chlaidhmhe soluis do sheaghan 
'n-a cheann sin; óir, ars an fáthach, "is tu an 
gaisgidheach is feárr a casadh a riamh orm."  </p>
<p>
"Seachuid dham an chlaidhmhe sin," ar seághan, "go
bh-feuchfainn fuirthi."  </p>
<p>
Do sheachuid se dhó í.  D'fheuch seághan orthuí agus 
do thaithnigh sí leis go mór. </p> 
<p>
"Cia air an bh-feuchfad-sa í so," dubhairt sé leis 
an bh-fáthach.  </p>
<p>
"Feuch air an smután sin thall," ar sesion.  </p>
<p>
Do chrádh nár rádh tú," ar seághan, "ní fheicim 
smután air bith ann is gráineamhla ioná do smután
féin," ag tarruinnt buille air an bh-fáthach
go gród, mear.  </p>
<p>
Sguabadh an chloigionn dhe agus do cuireadh ag feadghaoil 
í seacht míle suas anns an aer.  </p>
<p>
Air amharc do sheághan an ollchloigionn ag teacht 
chuige anuas do thug sé friothbhuille cúlláimhe dí 
agus do chuir sé air ais í.  </p>
<p>
"Níor mhór dhuit," dubhairt an chloigionn, 
"dhá d-teithfinnse air ais air an g-colainn 
cheudna feara fáil ní bhainfeadh anuas mé."  </p>
<p>
"Ní le thu leigean air air ais do bhain mise anuas 
thú," d'fhreagair seághan.  </p>
<p>
Ann sin do thug sé an chloidhme soluis agus a chuluidh 
ghaisge leis agus do chuir sé i d-taisge iad.  Iar 
d-tarruinnt anála agus leigean i sgíth dhó tamall, thosuigh
an n-óidhce ag tuitim agus, air fheicsin dho
go raibh sé chomh deireanach sin, do chruinnigh
sé na gabhair go deithneasach agus do sheol
sé a' bhaile iad.  </p>
<p>
Ionns an am cheudna do ghlac imnídhe an máighistir 
air fhad agus do bhí sé gan filleadh, agus d'feuc sé 
amach go minic ag teacth an tráthnona, mar do bhí
fios aige nár chuir sé aen bhuachaill ariamh
ann sin nar mharbh na fáthaigh.  Faoi dheire
do chonnaic sé seághan ag tiomáin na
ngabhar a bhaile.  </p>
<p>
Do ghlac áthas mór é go raibh sé slán, beo th'réis 
an lae.  Do chuir an maighistir fáilte a bhaile 
roimhe agus d'orduigh sé dhó gan fanamhuint chomh 
deireanach sin an cheud tráthnóna eile, agus, ars
an maighistir, "innis dham, a sheaghain, cia
mar ar chaithis an lá."</p>  
<p>
"Ó, ar seághan do chaitheas go buacach, sultmhar é."  </p>
<p>
"Is maith liom sin"; ars an sgológ; "suidh síos ag
do bhéile, mar a tá sé i n-am."  </p>
<p>
Do bligheadh na gabhair fhad agus bhidheadar ag 
comhrádh agus ní raibh an oiread bainne aig na
gabhraibh aen lá roimhe sin agus do bhí an lá
sin.  Do chaith seághan a phrainn agus ann
sin dubhradh leis dul air a leaba.  Is é so an nidh do 
righne sé gan fad-fhuireachd air son na traochachda a 
bhí air, agus do chodail sé go saimh, suaimhneach go 
scarthanaigh an lae.  </p>
<p>
Chomh luath agus d'eirigh sé duaidh sé
a cheudproinn agus nuair do bhi sin thairis
d'imthigh sé agus sheol sé roimhe na gabhair
go d-ti an áit cheudna a raíbh sé an lá
roimhe.  Do shuigh sé síos air thuanán ghlas
go ceann tamaill.  </p>
<p>
Faoi dheire dubhairt sé "rachfad-sa isteach agus 
feuchaidh mé le roinnt de na h-ubhlaibh sin a thabhairt liom
arís."  </p>
<p>
D'eirigh sé do léim, do bhuail sé cos i
lár an bhalla, lámh i n-a bhárr, agus bhi sé
istigh go tapaidh.  Ní raibh an dara h-úbhall
bainte aige nuair léim ceann de na gabhraibh 
isteach trasna chuige.</p>  
<p>
"Meig! meig!" ars an gabhar, "tabair damsa úbhall."</p>
<p>
"shorro dhíot," ar seághan, "ní fhuil an dara
h-ubhall bainte agam féin fós, agus nach
eusguidhe do lean tú mé?  acht bhéarfaidh
mé ubhall duit."  </p>
<p>
Do chaith sé ubhall chuici agus d'ith sí go 
cíocrach é.  Do bhí sé ag baint ceann eile 
nuair do léim an dara gabhar tars an tórainn 
isteach.  </p>
<p>
"Meig meig!" ars an dara gabhar, "caith chugam- sa 
ceann eile."  </p>
<p>
"do chrádh nar fhághaidh tú; is beag atá agam 
féin fos," ar seághan; gidheadh do caith sé 
ceann chuici.  Do bhuail sí cos air agus do 
chuir sí fiacal ann.</p>  
<p>
Do bhí sí dhá itheadh agus dúil mhór aici ann 
nuair d'airigh an tríomhadh gabhar na gabhair eile
istigh.  Ní córa daoibh ná damhsa ag dul do
léim air an g-cloidh agus isteach leithe.</p>
<p>
"Meig, meig!" ar sise, "roinn liomsa."</p>
<p>
"shorra dhíot," dubhairt sé, "dar n-dóigh, is
beagán atá agam féin, acht mar sin fhéin,
so, ceann duit."  </p>
<p>
D'fhan sé 'san am cheudhna ag itheadh ubhall milis, 
n-deaghbhlasta le seal geárr, agus bhí meisge 
fíona agus sásamh seinmhidh ionn gach ubhall díobh.  
B' amhlaidh a bhí se ag blas agus ag slugadh na 
n-ubhall nuair chonnaic se an spéir ag dubhchan agus
muaisg air an ngréin leis an deatach do bhí
ag eirghe de'n talamh.  Agus táinic torann
mór uaimhneach go g-cloisfidh tú seacht míle
roimhe agus seacht míle 'n-a dhiaigh é.</p>  
<p>
Fa dheoigh do chonnaic seaghan fáthach mór adhbhal
eile dhá chloigionn agus dhá cholainn, níos
mó agus níos ádhbuilte ioná an fathach fiorghrána 
neartmhar do thárla air an lá roimhe, agus é ag 
marcuigheacht air each ghlas, do bhí chómh mór 
le dhá cheann, agus a chlaidhme teine ionn a láimh 
go bh-feicfeá lonradh dealrach an chloidimh fo 
na milteadh.  Do sgread an toirteachar uathbhásach 
go h-árd go ghlór gharbh, fiochmhar, - </p>
<p>
"Fúbh! fáth!  feusóg! fághaim baladh an éirinnigh 
bhreugaigh, bhradaigh." </p> 
<p>
Acht nuair a chonnaic se seaghan anns an g-crann do 
sgread sé go feargach, nimhneach, "ceur'd do thug ann 
so thú?"  
<p>
D'feuc seaghan air acht níor fhreagair sé é.</p>  
<p>
Ann sin dubhairt an fathach, "cia is feárr leat 
troid le sathadh sgeannadh glasa i m-bárr easnachadh 
no caraidheachd air leacrachaibh dearga teine?"</p>  
<p>
"Sgread mhaidne ort," dubhairt seágan, "a rud ghránda, 
ní fhuil é cóir ná ceart a thabhairt duit do tháinic mise 
ann so, acht le gach cóir agus ceart a bhaint díot."</p>  
<p>
Do bhí a cholg soluis ionn a láimh aige le'r dhíongfadh 
sé solus i n-dorchadas.  Leis sin rugadar air a chéile
agus thosuigheadar ag caraidheachd air leacrachaibh dearga.  
Do bhí siad ag cur soluis le n-a g-cosaibh as na leacrachaibh 
do bhí ag eirghe ó na h-aithinniochaibh ionns an aer go
righne siad bogán de'n chruadhán agus cruadhán de'n bhogán 
go d-tarruingeadar uisge as na clochaibh agus go n-dearnadar 
clocha de'n uisge le neart a g-cnámh.  Acht d'eirigh le seághan 
th'réis aimsire fada na cosa a bhaint uaidh. </p> 
<p>
Tháinic spideóg an bhrollaigh dheirg air an g-cloidhe le n-a 
n-ais agus is iad so na focla do labhair sí. </p> 
<p>
"A sheaghain, mhic bradáin," ar sise, "anois an t-am, agus
ma leigeann tú thart é atá tú críochnuighthe."</p>
<p>
Air chloisdin na bh-focladh so do sheághan do tháinic 
neart na g-ceudaibh fear ann agus meisneach dhá réir.</p>  
<p>
Do rug siad air a chéile arís; air an dara casad do thug 
sé do'n fhathach do chuir sé síos go d-tí na glúine é.  
'Na diaidh sin do chuir sé go d-tí 'n chom é, agus an treas 
iarrachd do thiomáin sé síos go d-tí 'n smig é. </p> 
<p>
Ann sin do chaill an fathach a dhánacht agus a mheisneacht
agus do sgread sé go ghlór ard, gharbh ag impighe go h-úirísiol, 
laig-spiriodthach air sheaghan cara agus coimirce.  So dhearbhuigh
sé go m-béarfadh sé morán saibhreas dhó, an oiread agus 
choingbheochadh le n-a shaoghal é agus a chaisleán agus a 
chulaidh gaisge freisin.  Leis an meud sin do gheall sé, dar 
anamnaibh a shinsear, go d-tabharfadh sé a chlaidhmhe soluis do 
sheághan, aig admháil go m-budh é an gaisgidheach is feárr a 
casadh ariamh leis. </p> 
<p>
"Seachuid dham an chlaidhme sin," ar seághan, "go bh-feuchfainn 
uirri."</p>
<p>
Do shín sé dhó í.  Air fheuchaint uirri do
sheághan do thaitnigh sí leis go mór.  Cia air
an bh-feuchfaidh mé í so dubhairt sé leis an
bh-fáthach.</p>  
<p>
"Feuch air an smután sin thall," ar sesion.</p>  
<p>
Do chrádh nár rádh tú," ar seághan, "ní chídhim smután 
air bith is gránamhla 'ná do smután féin," ag tarruint
buille air go mear. </p> 
<p>
Sguabadh an chloigionn dhe agus do cuireadh ag feadghaoil 
í seacht míle suas ionn s-an aer.  Air fheicsint do
sheaghan an chloigeann ag teacht chuige anuas
do thug se buille cúlláimhe dhi agus do chuir se air 
ais í. </p> 
<p>
"Níor mhor dhuit," dubhairt sí "dha d-teithfinnse 
air ais air an g-colainn g-ceudna, Feara fáil ní 
bhainfeadh anuas mé."</p>  
<p>
"Ní le thu leigean air ais do bhain mise anuas thu," 
dubhairt seághan.  Ann sin do thug sé an chlaidhme
soluis agus a chuid euduigh leis agus do
chuir sé i d-taisge iad.</p>


  </div>
  <div class="column" >
<img src="ceangal.png" alt="bog" style="float: left;margin-top:0;">
  <a href="scéal1-ig-1-cuid2.pdf">&nbsp; Bunleagan *</a>&nbsp;&nbsp;&nbsp;
<a href="../scéal1/IG-03-SCL-1.html">Cuid 1</a><br>
 <p><img src="home.png"  style="float: left;margin-top:0;height: 20px;width: 20px">
&nbsp;&nbsp;&nbsp;
<a  href="../../index.html">Baile</a><p>
    <h3>Nótaí agus Focalstór</h3>
 <h4>Vocabulary</h4>
<p>
<strong>go g-cloisfeá,</strong> that you might hear, 2nd form, for cluinfeá
from cluinim, I hear; in fine, cluinsin and cloisim.<br>

<strong>cara,</strong> for caradais, gen. of car, amity.<br>

<strong>coimirce,</strong> gen of coimirc, quarter.<br>

<strong>go d-tiubhradh,</strong> 2nd form of tabharfadh, condit. of tabhairt, to give.<br>

<strong>le n-shaoghal,</strong> for his life.<br>

<strong>chongbháil,</strong> now always pronounced coingeál.<br>

<strong>freisin,</strong> also, besides.<br>

<strong>na n-dúl,</strong> of the elements.<br>

<strong>claidhmhe,</strong> 2nd for for cloidheamh, a sword, is m. and f.<br>

<strong>n-a cheann sin,</strong> literally, on its head that, i.e., over
and above.<br>

<strong>a casadh riamh orm,</strong> that I have ever met; literally,
that was turned on me. Instead of orm, liom may also
be used. Both are used in Connaught, but only orm in
Munster in this phrase.<br>

<strong>feuchuid dham,</strong> hand me.<br>

<strong>fuirthi, </strong>for uirri or uirre, on her, For is an older form
of ar. Fuirthi refers to the sword, which is /strong>often made feminine
in the west, though grammmarians give it as masculine.<br>

<strong>do chrádh, &c. </strong>You evil fate, that you said so!<br>

<strong>tarruingnt</strong> for tarruing, to draw. ag t. buille, making a stroke.<br>

<strong>friothbhuille culláimhe,</strong> a back-handed return stroke.<br>

<strong>níor mhór duit,</strong> it is a good job for you.<br>

<strong>fear fáil,</strong> any men in Ireland, literally, men cf.<br>
destiny Feara is an old plural of fear for fir and
fáil is the genitive, as found in lia Fáil, Inis Fáil, &cl.<br>

<strong>bain anuas, </strong>cut down, cut off.<br>

<strong>culaidh gaisge, </strong>coat of armour, warrior's equipment.<br>

<strong>chur i d-taisge,</strong> to put away in a safe place.<br>

<strong>a bhaile,</strong> home.<br>

<strong>imnidhe,</strong> anxiety.<br>

<strong>air fhad agus a bhí sé, </strong>for the length of time he was.<br>

<strong>do choinnaic,</strong> he saw. Connairc is never used in the spoken language.<br>

<strong>th'réis</strong> for tar éis, after.<br>

<strong>fanamhaint,</strong> to wait; another form is fannacht.<br>

<strong>cia mar,</strong> how, for cionnos or cia an chaoi.<br>

<strong>buacach, </strong>jolly.<br>

<strong>béile,</strong> a meal, a dinner.<br>

<strong>fhad agus,</strong> whilst.<br>

<strong>prainn,</strong> a dinner; also proinn.<br>

<strong>fad-fhuireacht,</strong> much delay.<br>

<strong>toachachd,</strong> fatigue<br>

<strong>scarthanaigh,</strong> the dawn, the separation of the day from
the night, from scar, to separate.
<br>
<strong>duaidh sé, </strong>an irreg. past tense of ith, to eat.<br>

<strong>nuair do bhí sin thairis,</strong> when it was over.<br>

<strong>tuanán,</strong> a mound, hillock.<br>

<strong>go ceann tamaill,</strong> for a short time; literally to head of a
space of time.<br>

<strong>tapaidh,</strong> quick.<br>

<strong>bainte,</strong> pulled. Buain is used for reaping corn; bain
for pulling fruit.<br>

<strong>trasna,</strong> across(the boundary wall).<br>

<strong>cuici, sí, &c.</strong> These words are applied to the goat,
although gabhar is masculine, just as one would say
is deas an cailín í, although cailín is masculine.<br>

<strong>do crádh,</strong> &c. Bad luck to you! that you may not get any.<br>

<strong>mar sin fhéin,</strong> pronounced mar sin héin, all the same,
for all that.<br>

<strong>meisge fíona, </strong>the exhiliration of wine and the satiety of
old mead.  The same expression occurs in many old 
Irish tales, as in that of Diarmuid and Gráinne.<br>

<strong>b'amhlaidh, </strong>it was thus<br>

<strong>dubhchan,</strong> to darken.<br>

<strong>toirtheachar,</strong> monster, for toirt, a bulk, strengthe.<br>

<strong>colg,</strong> a sword<br>

<strong>dhíongfadh,</strong> form for dhéanfadh.<br>

<strong>dha réir,</strong>in proportion, accordingly.  The repetition in
the latter part is necessary to reproduce the manner
of the original.<br>
</p>




















  </div>
</div>

</body>
</html>

